Α. Συμπληρώστε την συνάρτηση get_tmy() ώστε,

να συλλέγει ένα τυπικό μετεωρολογικό έτος (TMY), ωριαίων τιμών, συγκεκριμένης τοποθεσίας βάσει συντεταγμένων, χρησιμοποιώντας την διεπαφή προγραμματισμού εφαρμογών (Application Programming Interface, API) της εφαρμογής PVGIS του Κοινού Κέντρου Ερευνών της Ευρωπαϊκής Επιτροπής. Η διεύθυνση (Uniform Resource Locator, URL) της διεπαφής API είναι https://re.jrc.ec.europa.eu/api/tmy?lat={LAT}&lon={LON}, όπου αντί του {LAT} θα εισάγετε το γεωγραφικό πλάτος και αντί του {LON} θα εισάγετε το γεωγραφικό μήκος.
να εξάγει και να υπολογίζει την μέση κατεύθυνση του ανέμου ανά ώρα 24ώρου, για ολόκληρο το έτος.
Η συνάρτηση θα δέχεται στο όρισμά της, δυο αριθμούς τύπου float, το γεωγραφικό πλάτος και το γεωγραφικό μήκος, και θα επιστρέφει μια λίστα (24) πλειάδων με την μέση κατεύθυνση του ανέμου ανά ώρα.

Β. Συμπληρώστε την συνάρτηση plot_mean_wd_per_hour() ώστε,  να δημιουργεί ένα γράφημα διασποράς με τις μέσες κατευθύνσεις του ανέμου ανά ώρα 24ώρου, το οποίο να απεικονίζει κατά το ελάχιστο,

ένα σύστημα δυο αξόνων με διαβαθμίσεις στην τετμημένη και τεταγμένη και με ετικέτες στους άξονες,
πλέγμα το οποίο να προκύπτει από τις διαβαθμίσεις των αξόνων,
τα marker διασποράς των μέσων κατευθύνσεων του ανέμου ανά ώρα 24ώρου,
ανάλογο τίτλο και λεζάντα γραφήματος,
κείμενο με το ονοματεπώνυμο και τον ΑΜ σας.
Η συνάρτηση θα δέχεται στο όρισμά της, την λίστα πλειάδων της προηγούμενης συνάρτησης. Η συνάρτηση θα δημιουργεί επιπρόσθετο αντίγραφο του γραφήματος στον σκληρό δίσκο του υπολογιστή, σε αρχείο τύπου jpeg, στην θέση C:\dewp2023\<το ΑΜ σας>_graph3.jpeg (π.χ. 159999_graph3.jpeg).

 

Η εργασία είναι ατομική. Υποβάλλεται μόνο μια (1) φορά και θα βαθμολογείται μόνο η πρώτη υποβολή, με Άριστα το 25/100.

Παραδοτέο θα είναι το συμπληρωμένο αρχείο python, με ονομασία  που θα έχει την μορφή DEWP2023_ERG2_AM<ΑΡΙΘΜΟΣ ΜΗΤΡΩΟΥ>.py (π.χ. DEWP2023_ERG2_AM159999.py). Εντός του αρχείου, στην προκαθορισμένη θέση των αρχικών σχολίων, θα συμπληρωθεί ξανά ο αριθμός φοιτητικού μητρώου σας και το ονοματεπώνυμό σας.

Το παραδοτέο θα υποβληθεί στο eclass. Στην περίπτωση προβλήματος υποβολής λόγω της επέκτασης του αρχείου μπορείτε να το υποβάλλεται συμπιεσμένο, με επέκταση .zip . Αποστολές εργασιών μέσω email δεν θα γίνουν αποδεκτές.

Υπενθυμίζεται ότι για να περαστεί το μάθημα θα πρέπει να υποβληθούν και οι τέσσερις εργασίες και ο μέσος όρος των βαθμολογιών των εργασιών να είναι >= 50/100.

Οι φοιτητές/τριες που θα παραλείψουν κάποια υποβολή εργασίας ή θα συγκεντρώσουν μέσο όρο βαθμολογιών μικρότερο από 50/100, δεν περνάνε το μάθημα και δύναται να δώσουν γραπτές εξετάσεις τον Σεπτέμβριο. Οι φοιτητές/τριες που θα υποβάλλουν εργασία με πανομοιότυπο κώδικα θα εξεταστούν προφορικά ανά περίπτωση.

ΚΑΛΗ ΕΠΙΤΥΧΙΑ!
